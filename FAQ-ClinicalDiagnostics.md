---
layout: page
title: Veelgestelde Vragen hack Bevolkingsonderzoek Nederland & Clinical Diagnostics
---
# FAQ – Hack bij Clinical Diagnostics/ NMDL
**Laatste update:** *13 oktober 2025*

**Bronnen:** [Bevolkingsonderzoek Nederland](https://www.bevolkingsonderzoeknederland.nl){:target="_blank"}, [NOS](https://nos.nl/){:target="_blank"}, [Techzine](https://www.techzine.eu/){:target="_blank"}, [Tweakers](https://tweakers.net/), [Clinical Diagnostics](https://clinicaldiagnostics.nl/){:target="_blank"}, [InEen](https://ineen.nl/){:target="_blank"}, [DC Klinieken](https://www.dcklinieken.nl/){:target="_blank"}, [Autoriteit Persoonsgegevens](https://www.autoriteitpersoonsgegevens.nl/){:target="_blank"}

1. [Wat is er precies gebeurd?](#1-Wat-is-er-precies-gebeurd)
2. [Hoeveel mensen zijn getroffen?](#2-Hoeveel-mensen-zijn-getroffen)
3. [Waarom kwam de melding pas later?](#3-Waarom-kwam-de-melding-pas-later)
4. [Wie zit erachter en is er losgeld betaald?](#4-Wie-zit-erachter-en-is-er-losgeld-betaald)
5. [Zijn andere bevolkingsonderzoeken geraakt?](#5-Zijn-andere-bevolkingsonderzoeken-geraakt)
6. [Heeft dit invloed op mijn testuitslag?](#6-Heeft-dit-invloed-op-mijn-testuitslag)
7. [Wat doet Bevolkingsonderzoek Nederland?](#7-Wat-doet-Bevolkingsonderzoek-Nederland)
8. [Wat doet de overheid?](#8-Wat-doet-de-overheid)
9. [Waarom kunnen ze het losgeld of de daders niet traceren?](#9-Waarom-kunnen-ze-het-losgeld-of-de-daders-niet-traceren)
10. [Waarom worden grote techbedrijven niet aansprakelijk gesteld?](#10-Waarom-worden-grote-techbedrijven-niet-aansprakelijk-gesteld)
11. [Wat kan ik zelf doen?](#11-Wat-kan-ik-zelf-doen)
12. [Hoe bepaal ik zelf wat met mijn gegevens gebeurt?](#12-Hoe-bepaal-ik-zelf-wat-met-mijn-gegevens-gebeurt)
13. [Kan ik schadevergoeding krijgen of meedoen aan een massaclaim?](#13-Kan-ik-schadevergoeding-krijgen-of-meedoen-aan-een-massaclaim)
14. [Waarom is er nog geen oplossing en kan het BSN niet worden vervangen?](#14-Waarom-is-er-nog-geen-oplossing-en-kan-het-BSN-niet-worden-vervangen)
15. [Waarom is dit erg als mensen zelf ook veel online zetten?](#15-Waarom-is-dit-erg-als-mensen-zelf-ook-veel-online-zetten)
16. [Waarom zou ik een digitaal ID of wallet wel vertrouwen?](#16-Waarom-zou-ik-een-digitaal-ID-of-wallet-wel-vertrouwen)
17. [Hoe kunnen labs dit in de toekomst voorkomen?](#17-Hoe-kunnen-labs-dit-in-de-toekomst-voorkomen)
18. [Waar vind ik meer informatie of hulp?](#18-Waar-vind-ik-meer-informatie-of-hulp)

## 1. Wat is er precies gebeurd?
Tussen **3 en 6 juli 2025** is het laboratorium **Clinical Diagnostics NMDL** in Rijswijk aangevallen met een **ransomware-aanval**. Gegevens op computers werden versleuteld en gekopieerd door de criminele groep **Nova**.

Dit betekent dat de gegevens op de computers niet meer gelezen konden worden omdat alleen de criminelen de sleutel hadden om die gegevens te lezen. Zij hebben ook een kopie gemaakt van deze gegevens naar hun eigen computer.

Het lab analyseerde onder meer uitstrijkonderzoeken  voor [Bevolkingsonderzoek Nederland](https://www.bevolkingsonderzoeknederland.nl){:target="_blank"}:. Tussen de gestolen gegevens bevatten zaten onder andere:
* naam, adres, geboortedatum en BSN
* testresultaten (zoals HPV-uitslagen)
* soms ook verwijzingen of contactgegevens van zorgverleners

Bevolkingsonderzoek Nederland heeft niet het e-mailadres en telefoonnummer gedeeld met Clinical Diagnostics, maar het kan zijn dat dit via een andere route daar wel bekend is. 

## 2. Hoeveel mensen zijn getroffen?
In het begin ging het om **485.000 vrouwen**, maar nieuwe gegevens laten zien dat het misschien wel om **941.000** mensen gaat. Dat betekent niet dat alle data gelekt is. Voor de zekerheid worden wel **alle mensen van wie misschien gegevens gelekt zijn geïnformeerd**. [Bevolkingsonderzoek Nederland](https://www.bevolkingsonderzoeknederland.nl){:target="_blank"} stuurde daarom 941.000 brieven naar (oud-)deelnemers.

## 3. Waarom kwam de melding pas later?
De aanval vond begin juli plaats, maar de eerste meldingen volgden pas in augustus.
Clinical Diagnostics meldde het incident wel aan de [Autoriteit Persoonsgegevens](https://www.autoriteitpersoonsgegevens.nl){:target="_blank"}, maar de communicatie naar deelnemers liet op zich wachten.
De Autoriteit Persopngegevens onderzoekt of dit in strijd is met de AVG-regel dat een datalek **“zonder onnodige vertraging”** moet worden gemeld.

## 4. Wie zit erachter en is er losgeld betaald?
De groep **Nova** heeft de aanval uitgevoerd. Ze plaatsten voorbeelden van patiëntendata online om druk uit te oefenen.
Volgens betrouwbare mediaberichten heeft Clinical Diagnostics **een miljoenenbedrag aan losgeld betaald**, maar de groep dreigde later toch nog meer data op het internet te zetten.

## 5. Zijn andere bevolkingsonderzoeken geraakt?
Voor zover we nu weten gaat het alleen om gegevens van het **bevolkingsonderzoek baarmoederhalskanker**. 
Clinical Diagnostics voerde binnen het bevolkingsonderzoek **alleen onderzoek voor dit onderdeel uit**.
De onderzoeken voor **borstkanker en darmkanker** lopen via andere laboratoria en die gegevens zijn volgens de huidige informatie niet gelekt.
Er wordt nog onderzocht of** andere medische onderzoeken, behalve het bevolkingsonderzoek**, die uitgevoerd worden door Clinical Diagnostics geraakt zijn.

## 6. Heeft dit invloed op mijn testuitslag?
Nee. De hack verandert niets aan de betrouwbaarheid van je test. Je hoeft geen nieuw onderzoek te doen.

## 7. Wat doet Bevolkingsonderzoek Nederland?
Bevolkingsonderzoek Nederland heeft:
* de samenwerking met Clinical Diagnostics tijdelijk gestopt;
* een onafhankelijk onderzoek gestart;
* alle mogelijk betrokken personen per brief geïnformeerd;
* overleg met de [Autoriteit Persoonsgegevens](https://www.autoriteitpersoonsgegevens.nl){:target="_blank"}, en de [Inspectie Gezondheidszorg & Jeugd](https://www.igj.nl){:target="_blank"}.
  
Lees meer op de website van [Bevolkingsonderzoek Nederland]((https://www.bevolkingsonderzoeknederland.nl/nieuws/datalek-met-ruim-485000-deelnemers-bevolkingsonderzoek-baarmoederhalskanker-na-hack-bij-extern-laboratorium){:target="_blank"}.

## 8. Wat doet de overheid?
* De **Autoriteit Persoonsgegevens (AP)** onderzoekt of de AVG (wet op de privacy) is overtreden.
* De **Inspectie Gezondheidszorg & Jeugd (IGJ)** kijkt naar de zorgplicht. Dit gaat over of de organisatie genoeg gedaan heeft om de gegevens goed te beschermen.
* Het **Ministerie van Volksgezondhei**d bekijkt of strengere regels nodig zijn voor dataverwerking bij bevolkingsonderzoeken.
* Het **Openbaar Ministerie** doet strafrechtelijk onderzoek naar het datalek bij Clinical Diagnostics.

## 9. Waarom kunnen ze het losgeld of de daders niet traceren?
Losgeld betalingen worden gedaan met **cryptovaluta** (zoals bijvoorbeeld Bitcoin), verspreid over honderden digitale portemonnees in verschillende landen.
Cybercriminelen gebruiken valse identiteiten en computers in landen die niet samenwerken met Nederland. Opsporing is daardoor moeilijk. Europol werkt samen met de Nederlandse politie aan onderzoek.

## 10. Waarom worden grote techbedrijven niet aansprakelijk gesteld?
Om een bedrijf aansprakelijk te stellen voor schade moet je bewijzen dat ze **direct nalatig** waren. Dat ze iets niet gedaan hebben waarvan ze wisten dat ze het wel hadden moeten doen, bijvoorbeeld dat ze onveilige software hebben gebruikt. In dit geval ligt de verantwoordelijkheid bij het laboratorium zelf.Het laboratorium had zelf de gegevens veilig moeten bewaren.
Nieuwe Europese wetgeving, bekend als [NIS2](https://digital-strategy.ec.europa.eu/en/policies/nis-directive){:target="_blank"}, verplicht organisaties vanaf 2025 om hun beveiliging te versterken en aansprakelijkheid beter te regelen.

## 11. Wat kan ik zelf doen?
* **Blijf alert**: criminelen kunnen gestolen gegevens gebruiken voor fraude of phishing.  
* **Controleer je accounts**: wijzig wachtwoorden en zet tweefactorauthenticatie aan.  
* **Check of je e-mail voorkomt in datalekken** via [Have I Been Pwned](https://haveibeenpwned.com/){:target="_blank"}  
* Meld verdachte berichten bij de [Fraudehelpdesk](https://www.fraudehelpdesk.nl/).{:target="_blank"}   
* Vraag hulp bij [Slachtofferhulp Nederland](https://www.slachtofferhulp.nl/){:target="_blank"} of het **Informatiepunt Digitale Overheid** (IDO) in je gemeente. 

## 12. Hoe bepaal ik zelf wat met mijn gegevens gebeurt?
We zien soms wat verwarring over wat het delen van gegevens betekent, vooral tussen gegevens voor cookies op de website van bijvoorbeeld Bevolkingsonderzoek Nederland en de gegevens die nodig zijn voor uitvieren van het medisch onderzoek.

**Cookies/privacyverklaring website** - In de privacyverklaring van websites (vaak onderaan de webpagina) staat hoe een organisatie je gegevens gebruikt. Die verklaring gaat vrijwel altijd alleen maar over het verwerken van je persoonsgegevens voor het gebruik van de website. Wil men daar gegevens verwerken waarvoor toestemming nodig is, dan kun je dat aangeven door de juiste cookies te accepteren of te weigeren. Voor functionele cookies hoeft men geen toestemming te vragen. **Maar let op:** cookies hebben niets te maken met de verwerking van persoonsgegevens door Bevolkingsonderzoek Nederland of het laboratorium/Clinical Diagnostics.

**Gegevens voor onderzoek** - Bevolkingsonderzoek Nederland, Clinical Diagnostics en vergelijkbare organisaties bepalen zelf welke gegevens nodig zijn om het onderzoek uit te voeren. Je kunt eventueel wel een inzageverzoek doen of om een beperking van de verwerking vragen. Zo’n vraag moet je apart indienen. Dat kun je niet via de privacyverklaring regelen. Let op: sommige gegevens zijn echt nodig voor het onderzoek, zoals het BSN (anders kan men de uitslag niet terugkoppelen aan je huisarts/aan jou). Je hebt ook andere rechten, zoals het recht op transparantie over wat er gebeurt met je gegevens en recht op bezwaar. Ook kun je gegevens laten verwijderen. Met dat laatste trek je je toestemming in.

**_Noot: Wij zijn er sterk voorstander van dat je blijft deelnemen aan bevolkingsonderzoeken omdat het om je gezondheid gaat. De waarde van dit preventieve onderzoek is niet te onderschatten._**

## 13. Kan ik schadevergoeding krijgen of meedoen aan een massaclaim?
Je hebt geen recht op schadevergoeding n.a.v. een datalek alleen. Je hebt mogelijk wel recht op een schadevergoeding voor schade door een overtreding van de AVG. Dus alleen bij **aantoonbare schade** (bijvoorbeeld identiteitsfraude of emotionele schade) is compensatie kansrijk. Er wordt gewerkt aan een **collectieve claim (ook wel massaclaim)**, deelname daaraan is vrijwillig.

Zo’n massaclaim is vooral bedoeld voor **erkenning** en druk zetten op organisaties, niet voor grote uitbetalingen aan de individuele slachtoffers. Het afhandelen van deze claims kan jaren in beslag nemen.
Een claimorganisatie heeft jouw toestemming nodig om namens jou op te treden, daarom vragen ze jouw gegevens. Meer dan jouw contactgegevens is niet nodig om mee te doen aan een claim, je hoeft hiervoor geen BSN op te geven of een kopie van identiteitsbewijs op te sturen.

## 14. Waarom is er nog geen oplossing en kan het BSN niet worden vervangen?
Volledige verwijdering van gelekte data van het internet is onmogelijk omdat wij niet kunnen bepalen wat criminelen met de data doen.
Het **BSN** kan niet zomaar worden vervangen, omdat het in talloze systemen is gekoppeld. Heel veel organisaties gebruiken het BSN om te bepalen wie je bent in de communicatie met de overheid en gezondheidszorg. 

Het **Ministerie van Binnenlandse Zaken (BZK)** onderzoekt wel extra beveiligingsmaatregelen, zoals strengere controles bij online aanvragen.

## 15. Waarom is dit erg als mensen zelf ook veel online zetten?
Het verschil is **controle**. Wat je zelf deelt op sociale media, kies je bewust. Je bepaalt zelf wat je openbaar deelt of alleen met vrienden. 
Bij een datalek worden gevoelige gegevens, zoals medische info, **zonder jouw toestemming verspreid**. Jij kunt niet bepalen wie de gegevens wel of niet te zien krijgt. Dit kan leiden tot identiteitsfraude of chantage omdat ook mensen met kwade bedoelingen jouw gegevens kunnen zien.

## 16. Waarom zou ik een digitaal ID of wallet wel vertrouwen?
Digitale ID’s zoals [DigiD](https://www.digid.nl/){:target="_blank"} of de **Europese Digitale Identiteit (EUDI Wallet)** zijn wettelijk gereguleerd. Ze gebruiken lokale, versleutelde opslag. De gegevens staan dus op jouw eigen telefoon of computer en kunnen alleen door jouw eigen computer gelezen worden. Dit in plaats van één centrale opslag op het internet. Het is niet perfect, maar wel veel veiliger dan veel commerciële apps.

## 17. Hoe kunnen labs dit in de toekomst voorkomen?
Belangrijkste lessen:
goede netwerkbeveiliging en audits
meervoudige authenticatie (MFA)
offline back-ups
continue monitoring
transparante communicatie bij incidenten

## 18. Waar vind ik meer informatie of hulp?
* [Bevolkingsonderzoek Nederland](https://www.bevolkingsonderzoeknederland.nl/){:target="_blank"} 
* [Autoriteit Persoonsgegevens](https://www.autoriteitpersoonsgegevens.nl/){:target="_blank"} 
* [Fraudehelpdesk](https://www.fraudehelpdesk.nl/){:target="_blank"} 
* [Slachtofferhulp Nederland](https://www.slachtofferhulp.nl/){:target="_blank"} 
* [Informatiepunt Digitale Overheid (IDO)](https://www.digihulp.nl/){:target="_blank"} 

